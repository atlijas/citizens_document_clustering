10-11 er dýrasta verslunin samkvæmt verðkönnun á matvöru sem verðlagseftirlit ASÍ gerði 3. júní sl. Samkaup strax og Krambúðin eru næst dýrastar af þeim ellefu verslunum sem verð var kannað hjá. Super 1 skipar sér í hóp lágvöruverðsverslana með verð sem eru í mörgum tilfellum svipuð og í Bónus og Krónunni en hærri í ákveðnum tilvikum.
Í 62 tilfellum af 106 var yfir 81% munur á hæsta og lægsta verði en í 45 af 105 tilfellum var yfir 100% verðmunur. Hæsta verðið var oftast í 10-11 en það lægsta oftast í Bónus. Munur á verði í Bónus á Krónunni er lítill sem enginn ef frá er talinn munur á verði á Cheerios þann 3. júní. 

Eins og sjá má á samanburðinum að ofan er það munurinn á verði á Cheerios, 337 krónur, sem gera körfuna hjá Krónunni 323 krónum ódýrari.
Iceland og Hagkaup eru dýrustu verslanirnar að minni hverfisverslunum undanskildum (10-11, Samkaup strax og Krambúðinni) en Iceland er aðeins oftar með hærri verð en Hagkaup í þessari könnun.
2 lítra kók á 649 kr
Lítri af nýmjólk eða léttmjólk frá MS á 299 kr., French Roast kaffi frá Te og Kaffi á 1.799 kr., Lífskorn brauð frá Myllunni á 729 kr., kassi af Hrauni (200 gr.) á 599 kr., 649 kr. fyrir tveggja lítra Coca Cola og 1.299 kr. fyrir 10 stk pylsupakka frá SS eru dæmi um verð í 10-11 sem var oftast með hæsta verðið í þessari könnun.
